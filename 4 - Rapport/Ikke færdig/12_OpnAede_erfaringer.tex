\documentclass[Main.tex]{subfiles} 
\begin{document}

\section{Opnåede erfaringer}
%Hvilket udbytte har man fået af projektet og arbejdsprocessen, og hvilke problemer der har været undervejs, og hvordan de er blevet løst. Det er vigtigt ikke at kritisere vores produkt for meget! Det er både arbejdsprocessen og selve produktet der kan diskuteres, men der skal lægges mest vægt på processen.

%Ideer:\\
%- Vi var ikke altid lige gode til at overholde scrum, og arbejde til på løst og fast\\
%- Ikke altid lige god fordeling af ansvaret, fx var både databasen og IDEen kun på en persons hænder. \\

Som tidligere nævnt er Scrum Wise blevet brugt til at håndtere arbejdsfordelingen, primært gennem sprintbackloggen. Det hændte dog i få tilfælde, at der blev arbejdet på noget, som ikke var beskrevet i sprintbackloggen. Værktøjerne kunne således have været brugt mere konsekvent, hvilket ville resultere i, at der havde været et lidt bedre overblik over arbejdsfordelingen. Selvom Scrum Wise kunne have været benyttet i større omfang, skal det nævnes, at det også har bidraget med mange gode elementer. Det gav især et godt overblik over, om deadlinen for det aktuelle sprint kunne overholdes.
\\\\
At dele ansvaret ud er som regel en positiv ting, da mere arbejde bliver udført på kortere tid, men under projektet hændte det, at en enkelt person sad med alt ansvar og alt viden om en vigtig komponent i projektet. Det havde været en fordel altid at have to personer afsat til et vigtigt arbejdsområde. I få tilfælde opstod der situationer, hvor udviklingen af en funktionalitet måtte sættes på standby, da personen med ansvaret for dette område var udeblevet grundet sygdom. Generelt er det også erfaret, at det er meget vigtigt at arbejdsopgaverne bliver uddelt på hensigtsmæssig måde, og at der hele tiden kommunikeres mellem gruppemedlemmerne omkring udviklingen af disse. Hertil blev det erfaret at det daglige Morning Scrum Meeting var rigtig godt til dette.
\\\\
En anden erfaring der er gjort under udviklingen af projektet er, at der skal afsættes meget tid til håndtering af fejl, især når store dele af systemet sættes sammen. Det gav f.eks. anledning til store problemer, da IDE'en skulle omskrives til at passe til MVVM. 
\\
Generelt var der også ofte problemer, da de forskellige funktionaliteter skulle testes på robotten, og der blev brugt rigtig meget tid på at få den initialiseret, hver gang noget nyt funktionalitet skulle testes.
\\\\
Gennem projektudviklingen er der naturligvis brugt meget viden fra de forskellige fag. Eftersom projektet er skredet frem, er er der tilegnet sig mere viden gennem undervisningen i de forskellige fag, og denne viden er så blevet benyttet i projektet. Den iterative udviklingsprocess bidrager generelt godt til dette. F.eks. blev MVVM først introduceret i undervisningen efter at udkastet til grænsefladen, men alligevel blev der brugt tid på at få dette implementeret, da det sikrer en god opdeling mellem de forskellige lag. Det samme gjorde sig gældende mht. databasen, da der blev afsat tid til at lave en normalisering af denne meget sent i forløbet, da normalisering ligeledes først blev introduceret meget sent i projektudviklingen.
\end{document}