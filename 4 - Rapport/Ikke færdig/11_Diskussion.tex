\documentclass[Main.tex]{subfiles} 
\begin{document}

\section{Diskussion af opnåede resultater}
Som det kan ses i det ovenstående resultat afsnit, er de overordnede krav til produktet blevet implementeret. Det er lykkedes at udvikle et softwareprodukt, som kan sortere et antal klodser alt efter deres materialetype, hvilket selvfølgelig er den vigtigste funktion i produktet. Undervejs i sorteringen persisteres de indsamlede data på en database, så de til enhver tid kan tilgås gennem den grafiske brugergrænseflade. Alt kommunikationen til robotten styres også gennem brugergrænsefladen, så det er muligt for brugeren at starte og stoppe en sortering, og det er også muligt at tilgå en række ekstra funktionaliteter. De ekstra funktionaliteter vil blive diskuteret senere i afsnittet. 
\\\\
Selve sorteringsmekanismen virker stabilt, og der er også implementeret fejlhåndtering således, at klodser, der ikke kan genkendes, frasorteres. Mekanismen sorterer klodser med en rimelig stor præcision, og denne præcision er også inden for den med kunden aftalte præcision. Under kørsel af funktionen, er det altid muligt at udregne klodsens densitet, og dette er ved hjælp af den implementerede vægt, hvis præcision også stemmer overens med den fra starten fastlagte præcision. Der er dog opstået et problem, idet at boksen til sortering af materialetyper indeholder fem rum, men da det sidste rum har været uden for robotarmens rækkevidde, har det kun været muligt at sortere fire ud af de fem udleverede materialetyper. Men da dette er en fejl i det udleverede hardware, har det ikke været muligt at udbrede denne fejl.
\\\\
Det er selvfølgelig en subjektiv vurdering, om en grænseflade er pæn og overskuelig, men det er tilstræbt at lave den så brugervenlig som muligt. Knapperne har en passende størrelse og teksten på dem er kort og præcis. Desuden er der anvendt et tema, som går igen på alle vinduer, hvilket skal give et godt helhedsindtryk. Selve implementeringen af GUI'en bygger som nævnt på MVVM, og dette gør det muligt at udskifte GUI'en, uden at skulle skifte hele modellaget, og dette må siges at være en stor fordel.  
\\\\
Den relationelle database indeholder alle de persisterede data, undtagen de brugerdefinerede programmer, da disse er gemt lokalt. Måden at database tilgangen er implementeret på, bevirker at en afbrydelse af forbindelsen til internetadgangen, ikke nødvendigvis stopper programmet. Det er kun i de tilfælde, hvor data på databasen, er nødvendig for programmets videre kørsel, at brugeren vil blive afbrudt i programkørslen, og her får han mulighed for at vente på at forbindelsen genetableres. Dette er en stor fordel, da det automatiserer systemet i forhold til databasetilgangen.
\\\\
IDE'en giver programmøren mulighed for at lave et brugerdefineret program, og det indbyggede IntelliSense, gør det nemt for programmøren at få et overblik over tilgængelige funktioner og anvendelsen af disse. Dog skal det nævnes, at IntelliSense-funktionen bliver aktiveret, så snart der sættes et punktum, så det fremkommer også, selvom der skrives noget kode, der ikke er gyldigt. Selvom det er muligt at gøre dette, vil der komme fejlmeddelser så snart der compiles, hvis der ikke er rigtig syntax.\\
De brugerdefinerede programmer virker naturligvis på den rigtige robot, men det er også muligt at lave en simulering af dem, så de testes før de køres på den fysiske robot. Simuleringen er lavet forholdsvist simpelt, da det er en log der udskrives, men det vigtigste er, at de relevante informationer udskrives på brugergrænsefladen, så forløbet kan følges. Det havde været en mulighed at lave en form for grafik til denne simulering, men da den nuværende simulering overholder kravene fra kunden, blev dette nedprioriteret i forhold til andre funktionaliteter. 
\\\\
Undervejs i udarbejdelsen af programmet er der blevet tilføjet ekstra funktionaliteter. 
F.eks. er systemet blevet implementeret således, at der er forskellige brugerprofiler i systemet, som har forskellige rettigheder og rådighed over forskellige funktioner. 
Dette skal være med til at optimere systemets sikkerhed, da det kun er personer med en bestemt autorisation, der kan anvende funktioner, som kan være skadelige for systemets sikkerhed. 
Disse funktionaliteter er f.eks. at redigere i eksisterende materialetyper og lave brugerdefinerede programmer. Det er også en ekstra funktionalitet, at der kan redigeres systemets eksisterende materialetyper samt tilføjes nye materialetyper gennem brugergrænsefladen. Dog er denne funktionalitet ikke helt optimalt, grundet de fastlåste koordinater i algoritmen for sortering af klodser.\footnote{Dette er nærmere beskrevet i systemarkitekturen afsnit 5.3.5 Use Case 3 : Rediger materialetype realisering.} Desuden er der implementeret en funktionalitet, der gør det muligt, at se en liste over alle klodser, der er blevet sorteret. Det er også muligt at fjerne disse klodser fra systemet, men klodsen vil naturligvis stadig ligge i boksen med de sorterede materialetyper. Ligeledes er der implementeret en funktionalitet, der gør det muligt at hente gemte logbeskeder for en given dato.
\\
Det er også gjort muligt, at ændre på systemets opstilling gennem brugergrænsefladen. Dvs. at det er muligt at ændre transportbåndets positionering, dog kun på en enkelt akse. Dette gøres ved blot at indtaste tre værdier, der angiver nogle mål mellem transportbåndet og selve robotten, og programmøren bliver igennem brugergrænsefladen guidet igennem disse indtastninger med illustrative billeder.

\end{document}