\documentclass[Main.tex]{subfiles} 
\begin{document}

\section{Konklusion}
%Konklusion på alle de andre afsnit, dog primært indledning, resultater og  diskussion af opnåede. Derfor skal personerne der laver dette afsnit have læst de andre afsnit grundigt, da den skal konkludere både på processen og på selve produktet. Negative sider må også gerne fremhæves, men igen: Lad være med at sælge os selv! Det er de store linjer der konkluderes på, da resultaterne og processen allerede er diskuteret i tidligere afsnit.
Silver Bullet Sort programmet er resultatet af en velfungerende arbejdsproces, og dette kan også ses på det endelige produkt. De agile udviklingsprocesser og rammer har været en stor hjælp til udviklingen af softwaren, og de har været med til at give et overblik over arbejdsgangen. At der i starten af projektet blev brugt tid på at fastlægge kravene og undersøge implementeringsmulighederne resulterede i, at der blev dannet et godt fundament for udviklingen af det samlede system. Hertil kan der knyttes denne kommentar at der fortløbende er blevet tilføjet funktionalitet til selve produktet, som ikke er blevet defineret som krav.\footnote{Se afsnit 14: Forslag til forbedringer af projektet eller produktet.}
Systemet er opbygget efter en lagdeling, således at koden bliver overskuelig og let kan videreudvikles, samtidig med at det er muligt at udskifte de forskellige lag. Denne lagdeling har også resulteret i, at det var let at arbejde forholdsvist uafhængigt af hinanden, hvilket var en stor fordel.
\\\\
Det kan konkluderes, at det endelige produkt lever op til de opstillede krav, hvilket kan ses i afsnittene \textit{Resultater} og \textit{Diskussion af opnåede resultater}. Programmet er brugervenligt, og det er nemt at få robotten til at sortere en klods efter materialetype vha. det indbyggede standardprogram. Desuden er det overskueligt at følge med i selve sorteringsprocessen, og informationer om denne process kan til enhver tid tilgås, da de som nævnt er persisteret på en database. Det kan yderligere konkluderes, at IDE'en opfylder sit mål idet, at det er muligt at lave brugerdefinerede programmer. Disse programmer kan bruges på den fysiske robot, og hvis denne ikke er til rådighed, kan de simuleres, således at informationer om programmets kørsel bliver vist. Heraf kan det konkluderes, at simuleringen også virker efter hensigten. 
\\\\
Hvorom alting er, kan det konkluderes at de mange møder med virksomheden, har medført at det endelig produkt stemmer overens med virksomhedens ønsker og forventninger. \\
\end{document}